294

tum rimosae, lacunosae, ruminatae, si rimae laminis a mem-
brana seminis interna oriundis discretae sunt, lobulatae‚
fenestratae. Tum plerumque glabrae, rarius pilosae.

Figura suhmtundae, ovatae cordatae (Malvaceae),
oblongae, lanceolatae (Umbelliferae)‚ emarginatae, excisae,
bipartitae (Convolvulus), multipartitae. In plantis similli-
mis varias formas habere monuit Gaertnerus.

C-audiculus directus est, qui cum axi cotyledonum
decurrit, inclinatus, cujus axis cum axi cotyledonum
adlangulum rectum aut obtusum conjungitur (Malvae‚ Ruta),
reflexus qui juxta ipsam cotyledonum basin subito ver-
sus alteram earum extremitatem recurvatur et vel lateri-
bus (Siliquosae quaedam) vel rimae earum accumbat (Le-
guminosae quaedam), obvolutus cotyledonibus involutus
(Siliquosae, Orthoploceae). Saepe vero cotyledones in his

ante maturitatem minus flexae sunt, quam in semine .

maturo.

Germin atio embryonis evoluti ita fieri solet, ut ex-
tremitas radicularis augeatur, terram intret, saepe magno
flexu curvata quo ipsam attingat, intra terram radicem ra-

·dieulasve emittat, tum sursum flectatur, ita extremitas co-

tyledonaris sursum tollatur et in altum crescat. Tum co-
tyledones in folia seminalia excrescunt. Gemmula expli-
catur uti aliae gemmae, initio e parenchymate tota quanta
composita, tum vasa spiralia breviarticulata in medio
exorta accumulantur, demum rite distribuuntur ut caulis
procedat, qualis in Dicotyleis esse solet. Albumen si ad-
est consumitur et effoetum cum integumentis dejicitur.

Cotyledones quaedam subterraneae manent, nec ex-
plicantur, quarum aliae testam exeunt ut Leguminosae va-
riae, aliae vero textam numquam exeunt uti Aesc. Hippocas-

