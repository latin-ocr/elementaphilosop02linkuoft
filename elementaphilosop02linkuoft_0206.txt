184

lav. 1830, descripsit. De hisce cellulis jam supra §. 50.
dictum est. Antherarum cellulas fibrosas quoque descri-
psit et strata in antheris Palmarum indicavit Mohlius
(de Palmar. structur. p.XXXV1. t. M. f. 4. 5.). Fi-
brae spirales sunt sine dubio. Vidi quoque harum fibra-
rum nexu areas cellularum forma esse constitutas, parie-
tibus non conspicuis, aut omnino deficientibus, aut tenuis-
simis ut in Lobelia, Oenothera, Calceolaria. Non raro
quoque in his et aliis in spirales devolutas vidi. Interdum
cellulas fibrosas non invenio, sed horum loco cellulas pa-
rietibus valde flexis ut in Erica. Sequitur tertium stratum
et quidem intimum e cellulis non fibrosis constans, inter-
dum crassum ut in Lilio, Tulipa, interdum tenue, quin te-
nuissimum ut in Oenothera.

Anamorphoses antherarum variae sunt. Prima est,

quae in Cucurbitaceis, e. g. in Cucumere occurrit. Fila· ⁴

menta tria carnosa crassa e corollae pagina interiore oriun-

tur; singulum superne in cristam acutam lacinulatam termi- ·

natur, cum appositis duabus connatam. Ad latus conne-
cticulum exit carnosum, in superficie externa antheram
portans, ter, sursum et deorsum, flexam. Alteram in Theo-
phrasta videmus, ubi filamenta quinque corollae adnata
connecticulum sustinent carnosum, triangulare, in pagina in-
feriore loculos duos antherae separatos sustinens. Tertia
est in Aristolochia. Filamentum apice dilatatum, stylo ad-
natum in dorso sustinet loculos duos antherae, connecti-
culo lineari affixos. Quarta et quinta est in androstylio
Orchidearum et stylostegia Asdepiadearum, de qui·
bus v. i.

Anthera antholysi saepe in petalum, tum quoque in
folium mutari, supra dictum est. Quam ob causam Aucto-

