176

ejusmodi filamenta considerare uti connecticula filamento
carentia. Sed cum filamenta non raro iu floribus plenis
petaloidea fiant,'· huc retuli.

Plerumque filamenta superficiem laevem habent, inter-
dum scabram, verruculosam, nodulosam‚ strophiolis obsi-
tam (Sparrmannia). Pilis saepissime obsita sunt, aut ca-
nali integro instructis, aut septis distincto interdum creber-
rimis, ut in Tradescantia, inter quae motum gyratorium
primus observavit R. Brownius, utique conspicuum. Et
glandulas habent impositas, maxime conspicuas in Dic-
tamno.

Cum filamenta post antheram excrescant, plerumque
ante florescentiam parva sunt et recta. Interdum, si longa
evadunt, contorta conspiciuntur, ut in Callistemone. ln
flore expanso aut exserta sunt e corolla, calyceve aut in-
clusa. Post florescentiam aut vegeta cum corolla deci-
dunt, aut corrugantur et tabescunt, aut sphacelo pereunt
i. e. fusca fiunt et corrumpuntur ut in Nymphaea.

Β. Anthera.

Anthera plerumque e duobus sacculis seu folliculis,
quos loculos appellamus, constat, juxta positis, pollinem
continentibus et emittentibus, Adnati sunt columellae per
ipsorum juncturam transeunti, quam connecticulum
seu connectivum vocant. Linea elevata intra loculum
decurrens, quae raphe dicitur, connecticulo respondit.

Forma loculorum et sic totius antherae varia est.
Plerumque ¹cylindrici sunt, quae forma per verios gradus ,
ad globosum transit. Interdum non juxta positi sunt, sed
divergunt, magis minusque separati.

Loculi ipsi plerumque iterum biloculares reperiuntur

