54

Pedunculi directio varia: est rectus, nutans,
cernuus, reflexus, inflexus, spiraliter tortus
(Vallisneria spiralis) etc. Ante florescentiam interdum
nutant, sub florescentia eriguntur (Tulipae quaedam), aut
vice versa, nutant sub florescentia, et post ipsam eriguntur
(Silenae quaedam).

Pedunculi uti rami arrecti inveniuntur, patentes,
divaricati, recutiti.

Flores s e c u n di ad alterutrum latus, versi anta torsione
pedunculi et racheos oriuntur ‚ quos h e t e r o m all o s vo-
caverim (Gladiolus , Antholyza etc.) , aut ex inflorescentia

extraaxillari (Silenae quaedam), de qua infra dicetur.

Pedunculi interdum pube glandulisque tecti sunt, cum
reliquus ramus glaber sit aut parum pilosus. Non raro
prope florem teneri et colorati fiunt.

Pedunculus terminalis est, qui ex apice caulis aut
rami provenit nullo folio, nullave bractea fultus. Distingua-
tur a subterminali‚ qui ex apice caulis ramive prove-
nire quidem videtur, qui vero folio bracteave fultus est,
quod situm revera axillarem indicat. Pedunculus axil-
laris ex axilla folii bracteaeve exoritur3 pedunculus la-
teralis axillaris est sed a folio fulciente dimotus, quod
in Solaneis et Borragineis non raro accidit. Pedunculus
cauliflorUS, e caule ramove emergit, nullo folio nul-
lave bractea fulciente, nec dimotus, quod interdum in arbo-
ribus tropicis, e. g. Carica cauliflora, Cecropia peltata aliis·
que accidit.

