Phanerophyta.

131. Flos est gemma metamorphosi mutata,
pars plantae terminativa‚ staminibus pi-
stifflsve, dignoscenda.

Ante Linnaeum corollam tantum florem appellabant,
Linnaeus vero partes floris esse calycem‚ corollam, sta-
mina et pistilla primus dixit (Phil. bot. 87.) tum quoque
essentiam floris in anthera et stigmate (ibid. 88.) primus
quaesivit.

Hunc primus est secutus Ludwigius et florem par-
tem plantae vocavit, quae stamina et pistilla in involueris
convenientibus contineat CInstit. regn. veget. §.135.).
Nunc omnes Botanici hac in re consentiunt.

Florem esse partem terminativam‚ Neesius ab Eseu-
beck primus expressis verbis dixit (Handb. d. Botan.
T. 2. p. 1.).

Si stamina et pistilla simul desunt, essentia floris qui-
dem deficit, sed ob perigonium perigonio florum fertilium
simillimum, tum quia ramos terminant, ejusmodi partes flo-
res vocant et quidem neutros.

