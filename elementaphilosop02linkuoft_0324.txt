302

locum habet, vitellum cum Gaertnero vocaverim, quo
nomine omnes excluduntur hypotheses. Dum germinat
semen, caudiculus in partem filiformem elongatur sursum
per foramen nucis exeuntem et squamulam quae ipsi im-
posita est secum ducentem. Tum ad squamam gemma
oritur atque explicatur, folia initio proferens e petiolis
solis absque laminis, postea vero laminifera, ut in aquati-
ticis e. g. Potamogetone aliisque fieri solet. Planta hoc
modo e gemma enata per stolones propagatur. Vide Titt-
manni opus eximium: Die Keimung der Pflanzen.
Dresd. 1821. p. 38. t. 5. In explicatione Bernhardio
(1. c. 580.) assentior, quod vitellus sit cotyledon aut po-
tius massa cotyledonaris in caudiculum exiens, qui semper
considerari potest uti petiolus cotyledonaris. Squama vero
in caudiculo altera non est cotyledon uti volunt Gaert-
nerus, Mirbelius‚ Richardus et ipse Bernhardius,
sed est tegmentum gemmam fulciens et indicans. Uti enim
in petiolo cotyledonari Corydaleos tuber seu cormus ena-
scitur plantam propagans, sic in Trapa gemma magis ex-
plicata oritur. Massam cotyledonarem e duabus cotyledo-
nibus conferruminatam credas, et caudiculum quem surcu-
larem voco, e duobus coadunatum petiolis, sed non opus =
est; embryo enim ad evolutos pertinet ob squamam manifes-
tam gemmae iudicatricem.

Ratio cur massam e qua caudiculus exit cotyledone-
rem dixerim in eo posita est, quod in Dicotyleis non raro
quin saepissime cotyledones initio intra testam remaneant,
caudiculus, vero exeat, saepe sat longo itinere ad terram
procrescat intra hanc radiculas agat, quo facto demum cau-
diculus erigitur, elevantur cotyledones et excutitur testa.
Fac cotyledones concrescere et gemmulam perire plantula

