84

probatur. â€˜Pars enim haecce exterior pedicelli seu* recepta-
culi, qnam hypanthium vocavi, expanditur quidem et
cavitatem relinquit, in quo ovarium continetur, sed superne
non clauditur. Quod in Rosa optime videre licet, in quo
hypanthium a calyce imposito valde differt. Per hypanthii
hujusce variam magnitudinem et clausuram flos inferus et
uninodis ad superum et binodem transit.

Pedicellus partibus floris exterioribus emissis conti-
nuatur in columellam fructus et stylum, structuram inter-
nam servans, medulla in medio, fasciculis lignosis circum-
positis. In floribus superis hi fasciculi ad latus flectuntur
ut cavitatem relinquant, tum vero rursus conveniunt et
stylum formant. In apice pedicelli fasciculi vasorum in-
terdum divergunt et fructus multicapsulares sistunt, uti in
Ranunculaceis etc. Adnatae sunt columellae valvae peri-
carpii, ultimum partium foliacearum verticillum exhibentes.

Receptaculum simplex est in singulis floribus, coali-
tum in anthodiis. Hoc clinanthium dixit Cassinius me-
lius anthoclinium vocatur. Constat receptaculum coalitum
e medulla, per quam fasciculi vasorum seu lignosi vago
tramite percurrunt, non dissimile cormo in bulbis, per
quem simili modo fasciculi vasorum transeunt. Uti cor-
mus bulbi gemmas, sic receptaculum coalitum fiores
gerit.

