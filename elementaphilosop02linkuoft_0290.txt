268

carpiorum dum maturescunt. Prima est oblitteratio
loculamentorum et seminum, quae sat frequenter
accidit, praesertim in drupis et baccis, in pruno, Viburno,
Oleinis variis etc. tum quoque in aliis, Valerianellis e. g.
Dum loculamentum appositum augetur, evanescens com-
primitur et in membranam mutatur, sed non resorbetur.
Singularis conformatio fructus Linii ab eo dependit, quod
decem loculamenta versus peripheriam posita evanescant.
— Inter hanc mutationem et sequentem intermedia est,
quam in Diario: Gartenzeitung v. Otto u. Dietrich.
1834. p. 153. t. 6.Β. Ghamaedorea descripsi. Initio germen tri-
loculare adest, tum intra germen hocce aliud pericarpium
oritur, monospermum, reliqua loculamenta ad latus remo-
vens, unde demum oblitterantur. Stigma prioris fructus sex-

partitum non minus ad latus detruditur et embryo semi- .

nis in novo pericarpio versus stigma directus est, unde
pollen fecundans huc pervenire videtur. Accedit singula-
ris conformatio floris masculi3 conglutinatae enim sunt an-
therae cum apicibus petalorum, ita ut flos superne non ape-
riatur, sed in ambitu inter petala secedentia pollen emitta-
tur. In Caryota simile quidquam vidi, scilicet sub stigma-
tibus loculamenta tria vacua et parva, quae aucto pericar-
pio monospermo mox oblitterantur. — Similitudinem quan—
dam habet mutatio germinis in Caulophyllo et Peliosanthe,
quam R. Brownius primus observavit, in quibus peri-
carpium ante maturationem rumpitur et semen pedicello
excrescente attollitur et ita vere nudum maturatur (Verm‚
Schr. 2. 750.). Hujusce metamorphoseos initium facere
Resedam, cujus pericarpium demum apertum est, idem
monet Brownius.

Altera mutatio est, si columella, nec non
stylus cum stigmate excrescit, quod in Cruciferis

