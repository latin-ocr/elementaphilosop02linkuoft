182

scentiam parum mutatae persistunt, ut in Pino, Ericaceis,
Cycadeis etc. Rima qua dehiscunt plerumque lateralis est,
ita ut valvae lateraliter secedunt. Tum antherae rarius
in situ priore permanent, nec nisi cum parum mutatae ,
persistunt, plerumque ex erectis incumbentes fiunt (Ruta,
Tropaeolum‚ Lysimachia etc.)‚ interdum rima introrsum
vergunt (Ranunculaceae et multae aliae), rarius extrorsum
(Lilium). In situ permanent, sed ob filamenta tenuissima,
pendula evadunt in Graminibus. In Labiatis alter loculus
sursum alter deorsum vergit, ita ut rimae duorum loculorum in
una eademque linea longitudinali conveniant versus labium
directa. Est quoque, sed rarius, rima qua dehiscunt an-
therae transversalis et loculi ita aperiuntur, ut altera val-
vula sursum, altera deorsum secedat, ut in Veratro, Ber-
beride, Lauro etc. in quibus quoque altera valvula minor
esse solet. Tandem quoque poro aut poris pro numero
loculorum et quidem in apice dehiscunt ut in Solauo etc.

Interna structura singularis et varia est. Connecticu-
lum fasciculum vasorum spiralium continet per medium
transeuntem, crassiorem tenuioremve, interdum quoque
oblitteratum. Ramos secedere ad pollinis granula et tro-
phopollines constituere e raphe exeuntes uti vult Turpi-
nus nunquam vidi, nec existunt. Loculi ipsi e variis stra-
tis contextus cellulosi superimpositis constant. Extimum
modo tenuissimum est, ut membrana appareat, rarissime
stomatiis obsitam, ut in Lilio bulbifero primus viditRu-
dolphius. et sane elegantissima adsunt, modo crassius.
Sub extimo strato aliud est, saepe e cellulis fibrosis con-
stans. Has primus Purkinjeus detexit et in Disser-
tatione de cellulis antherarum fibrosis, Vratis-

