310

constans cingit granulum subglobosum, testae cavitatem
non replens. Dum germinat, virescit et incrementum ca-
pit forma non mutata, et superne duas prominentias coni-
cas appositas emittit majorem minoremque. Major in gem·
mam explicatur, foliis vaginantibus, minor reflectitur et ra-
dicem sistit quae vero crassitie et structura caudiculus est.
Granum e parenchymate laxo constat, fasciculo vasorum
spiralium in medio e vasis breviarticulatis varie flexis, in
gemmam transeuntibus, ramo ad radicem directo. In An-
graeco maculato observavi, et in leonibus illustravi. In
Orchideis omnia fiunt intima coadunatione partium.

Gramina. Semen testa viridi cinctum intra pericar-
pium basi accrescit et sacculum format, parenchymate amy-
laceo repletum, intra quod embryo oritur et augendus
parenchyma absorbet ut videtur. Hicce sacculus scutellum
sistit seu vitellum. Intra hunc sacculum gemmula simplex
reconditur basi in radiculam radiculasve excrescens apice
in vaginam alias vaginas nec non folia cingentem et ful-
cientem. Est simplicissima omnium conformatio.

Variae fuerunt Auctorum opiniones de embryonibus
involutivis et subinvolutivis. Legi merentur inprimis quae
inter Mirbelium et Richardum disputata sunt, acute
dicta et accurate observata, ita ut de verbis tantum dis-
sentirent. Inveniuntur praesertim in Annal. du Mus(
d’Hist. nat. T. 13. 16. 17. Hisce jungas Trevirani
opus supra citatum, tum quoque Brongniarti disserta-
tionem, nec non quae Bernhardius, qua solet tranquil-
litate de his judicavit in Linnaea T. 7.

Germinatio secundum ordines naturales generave
citior tardior fieri solet. Alia semina intra nycthemeri

