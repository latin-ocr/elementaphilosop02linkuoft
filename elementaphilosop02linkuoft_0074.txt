52

aliae. Ejusmodi exanthium revera a calyce non differt,
sed interdum distinguere conducit, tam ob descriptionis
perspicuitatem, quam ob symmetriam partium dignos-
cendam.

133. Ρ e d u n cu l u s est ramus caulis termina-
tivus, flores proferens.

Pedunculus a ramis caulis structura non differt, sed
eo praesertim, quod post florem et sub eodem excrescat,
cum ramus e gemma explicetur, nec sub ista enascatur.
Tum quoque pedunculus cum flore fructuve partim aut
totus marcescit nec raro cum ipsis decidit. Pertinet igi-
tur pedunculus, utpote pars terminativa ad florem, quam-
vis ob structuram cum ramis caulis conveniat.

A petiolo satis superque differt, et facile distinguitur
eo, quod ex axilla gemmas non emittat. Linnaeus pri-
mus a petiolo distinxit (Ph. bot. 2010).

Flos sessilis vocatur, cujus pedunculus deficit aut
brevissimus est. Revera pedunculus, uti caulis, numquam
plane deficit, sed abbreviatus est et cum receptaculo con·
fluens.

Pedunculus simplex est aut ramosus, ramis ple-
rumque ut ipse, ex axillis bractearum provenientibus; hos,
si opus est, ramastra dicas, uta ramis caulis distinguan-
tur. Ultimum ramulum‚ florem portantem, pedicellum
dicunt.

Pedunculus uniflorus est aut multiflorus; pe-
dunculi multiflori pars inter flores posita, rachis vocatur.

Pedunculi formam ramorum in genere ostendunt; sunt
teretes, angulati etc. Sub flore saepe aliam formam ha-
bent, incrassantur saepissime; interdum sulcati fiunt (Ra-
nunculus repens), dilatati et compressi (Eucalyptus) etc.

