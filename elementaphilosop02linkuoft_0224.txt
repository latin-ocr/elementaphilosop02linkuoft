2⁰2

compressam; minime vero cava sunt, sed e tribus pluribusve
cellularum stratis constat, arcte inter se conjunctarum,
forma sexangulari, quinquangulari et quadrangulari. Totum
pollinarium membrana obductum est. In quibusdam e. g.
Hoya carnosa marginem habet prominentem. Continet cel-
lula quaevis granula permulta, membrana tenuissima in-
clusa, ut mihi quidem videtur, quare et in his membra-
nam duplicem inesse puto. Conjunctum est pollinarium
in extremitate angustiore cum pedicello fusco qui lateri
corpusculi fusiformis fusci insertus est. Corpuscula fu-
siformia‚ quinque sunt3 quodvis eorum in latere pedicel-
lum gerit pollinarium nectentem, quorum igitur decem
sunt. Corpusculum hocce antheram puto sed absque pol-
line, anamorphosi mutatam, quintam igitur cujus litt. B.
mentio facta est. Formam habet antherae3 oblongum est,
rima notatum, intus cavum e cellulis minutis contextum.
Finge tibi antheram Orchidis quae pollinaria exclusit, ipsi
pedicello lateraliter adhaerentia, tum contractam et habe-
bis faciem corpusculi fusci Asclepiadearum. Adnata est
anthera parti carnosae, quam connecticulum vocaverim,
connecticulo Theophrastae simili.

Linnaeus corpuscula haecce antheras putavit et
Asclepiadeas ad Pentandriam retulit, Jacquinus vero pol-
linaria antheras vocavit et decandras fecit. Structuram
exposuit R. Brown (Verm. Schriften 5. 16.) cfr. et

Schaueri tract. (l. c. 242).

l). Fovilla.
lntra pollinis granula et quidem intra membranam
internam fovilla degit, materia mucilaginosa seu gluti-
nosa minimis granulis foeta. Si aquae immittitur pollinis

granulum, intumescit membrana externa, fovilla obscurior

