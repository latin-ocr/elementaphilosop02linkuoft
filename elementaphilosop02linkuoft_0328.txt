 

306

culigcri dici merentur quia singulari satis modo gemmula
in surculum exeat.

Embryo involutivus est, ’ in quo gemmula mani-
festa non est, sed demum increscente embryone ipsa evol-
vitur. Monocotyledoneas seu monocotyleas vocant plantas,
quae hisce praeditae sunt embryonibus. Ejusmodi embryo
totus quantus aequabilis est nec ulla cotyledonum nec
gemmulae in ipso apparent vestigia. Variae est formae,
filiformis, cylindricus, subcylindricus, conicus, fusiformis,
trochlearis i. e. extremitate utraque incrassata, ‚pyramida-
tus, fungiformis, patelliformis, scutelliformis. Plerumque in
albumine collocatus est; sunt tamen quaedam Monocotyleae
exalbuminosae, uti Triglochin aliaeque. Gemmula in inte-
riore latet compage minima, demum germinatione cogno-
scenda. Elongatur embryo altera extremitate in funicu-
lum magis minusque elongatum virescentem fasciculis duo-
bus vasorum spiroideorum intra parenchyma laxum oppo-
sitis. Extremitas ista procrescens, apice terram intrat, ibi
gemmulam explicat et radiculas ipsam nutrientes agit.
Gemmula una pluribusque vaginis cincta et involuta est,
interioribus in folia excrescentibus, Varietates permultae
sunt. In Asphodelo funiculus sat longus, tenuis extremi-
tate sua sensim in vaginam abit, quae basi radiculas agens
gemmam fulcit; in Luzula similis funiculus brevior est et
adhuc brevior in Hemerocalli; in Commelina tenuis est,
vaginae crassae inseritur, gemmam involventi, in Aloe
brevissimus est, nec non in Cyperoideis, ita ut ad Gra-
mina hac in re accedant; in Lilio statim bulbum format
et quae sunt aliae varietates. Funiculus, dum terram tan-
git, non increscere desinit, sed augetur et saepe ita ut sat
alte supra terram elevetur.. Tandem funiculus perit, sed
citius tardius, planta excrescente.

