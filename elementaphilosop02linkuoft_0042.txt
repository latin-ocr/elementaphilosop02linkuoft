20

cinctae, magis minusve prominente. Succum pellucidum
saepe continent, hinc folia hisce glandulis praedita quasi
acu puncta et pertusa videntur, uti Hyperiei perforati. In
foliis Myrtacearum et Rutacearum semper adsunt sed
parvae, ita ut succi secretio'parum appareat, sub germine
Rutae vero magnae succi magnam intra foveam fundunt
copiam. In Thymi aliarumque Labiatarum calycibus ac fo-
liis globuli resinae exsiccatae ubique inspersi ex hujus-
modi glandulis emissi conspiciuntur. Quibusdam planta-
rum ordinibus naturalibus solennes sunt, uti Myrtacearum
et Rutacearum. Foveae in quibusdam plantis magnae con-
spiciuntur in quarum fundo glandulae non in conspectum
prodeunt, e. g. in pagina inferiore foliorum Nerii Olean-
dri, ubi margines pilis convergentibus cincti sunt. A.
Krockerus stomatia putabat, Rudolphius vero foveas
esse indicavit.

Glandulae verruciformes intra epidermidem qui-
dem degunt, sed non intra foveam, sed supra istam ele-
vatae prominent. Interdum succum secretum extus fun-
dunt, ut in ramis Robiniae viscosae, qui hinc visco in-
ducti apparent. Interdum vero succum secretum continent
nec effundunt, uti glandulae atropurpureae in calyce et pe-
talis Ilypericorum. Saepe vix dicas an glandulae sint, an
verrucae.

Glandulae stipitatae seu emersae extra epider-
midem constitutae sunt. Stipiti insistunt aut majori aut
minori, quin subinde brevissimo. E parenchymate con-
stat cellulis parviS, aut omnibus aequalibus, aut exteriori-
bus magnis, corticem quasi constituentibus. Capitulum in-
est aut globosum, saepe stipite parum crassius, utin Rosis,
. aut apice impressum et scyphiforme, ut in Ricino. Suc-

